Sellise ühistöö viljana taassündinud Timo-nimeline rohekat karva bussiiludus - aastast 1929 pärit liinibuss pärisnimega Diamond T Special - on saanud klubiürituste ehteks .Saadakse kokku , tsiklite ja automobiilide osad kaasas , vahetatakse ja müüakse - et iga vajalik vidin satuks just tolle kätte , kes seda otsib .Nüüd on põhjanaabrid märganud , et ainuüksi suveüritusest jääb väheks ning vajalike osade leidmise huvides peab aastas kokku saama ka teist korda .Harrastussõidukid jõuavad kogu maailmas museaalse väärtusega sõiduriistade sekka 25aastaseks saades .Restaureeritud või algupärases seisukorras säilitatud liiklusvahendid läbivad seejärel ekspertiisi ja saavad vastava tunnistuse - nüüd ka meil .Museaalse väärtusega sõiduk omab mujal maailmas õiguse saada sellele vastav kindlustus ning on vabastatud sõidukimaksust .Rahandustegelase kommentaar seejuures kõlas kummalise mätta otsast : jaksasite sellise auto osta , miks siis nüüd maksu maksta ei jaksa .