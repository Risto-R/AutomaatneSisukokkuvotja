Rannu valla servas Väike-Rakkes kustutavad pritsimehed juba kolmandat päeva põlevat tuhandet tonni briketti , selle omanik Sangla Turvas kahtlustab süütamist . Eile päeval meenutasid hoidlat vaid üksikud betoonpostid ja paar söestunud puittala . Poolsada meetrit pikk , kümmekond meetrit lai ja neli meetrit kõrge turbahunnik hõõgus eredalt isegi päevavalguses , pidevalt lahvatasid leegid . Ümbrus virvendas kuumusest , vastu tuultki oli palavust tunda paarikümne meetri kaugusele . Vabalt põledes suitseks see vähemalt neli nädalat , " lausus ta . Kahe ööpäevaga käis sündmuskohal kümme Tartumaa päästeteenistuse Rannu , Puhja , Tõrvandi , Konguta ja Elva tugikomando autot . Aktsiaseltsi Sangla Turvas juhataja Rait Abras hindas , et põleng toob firmale kahju ligikaudu 350 000 krooni . Praegu tulekahjus häviv ja kustutustöödes riknev tuhat tonni briketti moodustab viiendiku Sangla Turba ühe kuu ekspordist . 