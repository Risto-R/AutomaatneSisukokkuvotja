Leppik märkis , et briketihunnik põleb ainult pealt , kuid tulekahjust jagusaamiseks tuleb see laiali lükata ning vee ja poriga läbi segada .Nii kahandaski Sangla Turba ekskavaator briketihunnikut kopaga , linttraktor lükkas põleva ja hõõguva küttematerjali laiali .Linttraktorit juhtinud 56-aastane Eino Avi tunnistas , et ta on varemgi raudruunaga turbapõlenguid summutanud , kuid seekord tuleb kuuma tulekoldega suisa silmitsi seista ." Vahel käib sahmakas tuld üle katuse , " ütles briketisuitsust tahmase näoga Eino Avi .Gennadi Leppik ei tahtnud ennustada , millal kustutamine lõpeb .Kui vihma hakkab sadama , aitaks see ainult siis , kui kallaks nädal aega jutti . "Kui esimene tuletõrjeauto kohale jõudis , oli hoidla katus sisse langenud ning suurem leek sumbunud ." See oli ekspordi vaheladu , milles oli tuhat tonni briketti , eelmise kevade ekspordi ülejääki , " ütles ta .Abras märkis , et tõenäoliselt oli tulekahju põhjuseks kellelgi kuritahtlik lohakus või süütamine ." Ladu oli lukus , võibolla murdis briketivaras sisse ja viskas maha suitsukoni , " oletas ta ." Nüüd jääb kasu saamata , " tõdes ta .Abras lisas , et usutavasti ei kannata tulekahju tõttu ka ühegi töötaja palk .Sangla Turvas toodab aastas 30 000 tonni briketti , millest pool läheb eksporti .