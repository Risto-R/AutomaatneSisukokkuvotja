Tänavu istus Tartu Ülikoolis lisaks 15 riigieelarvelisele kohale koolipinki poolteist korda rohkem tasulistel kohtadel suhtekorraldusharidust nõutavaid noori inimesi , avatud ülikoolis veel samapalju . Paratamatult tekib küsimus , kas neile kõigile jätkub töökohti . Suhtekorralduslik tööpõld on plahvatuslikult suurenenud . Ettevõtted seavad kasumi kõrval eesmärgiks kestmise , teadmiste kõrval muutub oluliseks tundetarkus , emotsioonide turg kasvab kiiremini kui asjastatud kaupade turg . Seega esitab ühiskond suhtekorraldusele uusi ja keerulisi nõudmisi , millega ei saa hakkama inimene , kel erialaseid teadmisi asendab soov hästi teenida , ennast eksponeerida ja suhelda . Loodan , et neist saavad tublid tegijad otsustamise tasandil , kommunikatsioonijuhtidena . 