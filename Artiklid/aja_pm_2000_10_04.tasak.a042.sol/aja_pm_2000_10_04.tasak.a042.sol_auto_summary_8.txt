Keskkriminaalpolitsei loodab täna esitada süüdistused Tallinna Keskturu direktori Vadim Polishtshuki väidetavatele ihukaitsjatele , keda kahtlustatakse ärimees Mait Metsamaa palgamõrva tellimise vahendamises .Kuigi ametlikult Tallinna Keskturu inseneri ja kontrolörina töötavad Sergei Normanov ( 26 ) ja Valeri Guznetsov ( 34 ) on olnud uurijale ütluste andmisel tõrksad , õnnestus keskkriminaalpolitseil tänu salajasele jälitustööle koguda piisavalt süütõendeid , et pärast meestele süüdistuste esitamist nõuda kohtult nende vahi all pidamise pikendust .Postimehe andmetel ei teadnud Lasnamäel elav narkomaan , et mees , kelle ta oma endise koolivenna Normanovi tellimusel peab maha laskma , on endine Tallinna abilinnapea ja Keskturu nõukogu esimees Metsamaa .Politsei ametliku uurimisversiooni järgi tellisid Tallinna Keskturul võimutsevad allilmategelased Mait Metsamaa tapmise selleks , et mitte maksta talle kaheksa miljoni krooni suurust hüvitist , mille eest ärimees nõustus turu erastamiskonkursist kõrvale jääma .Metsamaa palgamõrva uurimisega samaaegselt algatas keskkriminaalpolitsei eile ametkondliku juurdluse leidmaks oma töötajate hulgast isikud , kes avalikustasid ajakirjanduses laia kõlapinda tekitanud tapmise kohta kogutud materjalide üksikasju .Seetõttu keeldusid keskkriminaalpolitsei ametnikud eile igasugustest kommentaaridest , mis puudutavad Metsamaa mõrva lahendamise edusamme , ka ei andnud nad mingit hinnangut Polishtshuki EPL Online'ile antud intervjuule ." Üks on arvatavasti Venemaale põgenenud , teine - mari rahvusest - istub kinni , " ütles Polishtshuk .Kas ta suudaks elada aasta pärast tulistamist , kui ta on mõrvatellimuse täitnud ?