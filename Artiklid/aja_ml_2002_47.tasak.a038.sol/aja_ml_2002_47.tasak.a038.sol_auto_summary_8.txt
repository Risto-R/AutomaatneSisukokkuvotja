Noortele mõeldud programmis " Vanad ja väärikad " saab näha poola filmiklassikute Andrzej Wajda , Roman Polanski , Krzysztof Zanussi ja Krzysztof Kieslowski noorpõlvefilme .Selle programmi raames on varasematel aastatel olnud vägagi huvitavaid töid , mida tasuks meiegi teismelistel näha .Astrid Lindgreni raamatute põhjal tehtud filmidest on kokku pandud eriprogramm .Muu hulgas on selles programmis näha Inglise lastefilme , Jaapani lühianimafilme , samuti Eesti uusi animafilme ning vanameister Elbert Tuganovi retrospektiiv .Teatavasti langes vähemalt möödunud aastal PÖFFiga samale ajale Euroopa Filmiakadeemia auhindade kätteandmine .Seekord kuulutatakse Euroopa parimad filmid välja juhtumisi PÖFFi lõpupäeval 7. detsembril .Festivalil on palju Vene filme ning sellega seoses ka rohkelt külalisi Venemaalt .Kindlasti mõjub see värskendavalt , sest ega viimastel aegadel polegi Eesti publik Vene filme eriti näinud .Festivalile on tulemas ka siin suvelgi viibinud poola nimekas stsenarist Krzysztof Piesiewicz ( Kieslowski värvitriloogia filmide stsenarist ) filmidega " Vaikus " ja " Taevas " .Aki Kaurismäki " Minevikuta mees " , mis meil praegu jookseb , programmis pole , küll aga on tema venna Mika Kaurismäki " Brasiilia helid " .Huvi peaksid pakkuma Hispaania tuntuima režissööri Pedro Almodóvari viimatine film " Räägi temaga " või sakslase Werner Herzogi kaks aastat tagasi tehtud " Võitmatu " .Festivali põhiprogramm avatakse reedel , 29. novembril kl 19 Sakala Keskuses Tom Tykweri filmiga " Taevas " ( Saksa-USA ) .Lõpetamisel 7. detsembril esilinastub uus Eesti mängufilm " Vanad ja kobedad saavad jalad alla " .