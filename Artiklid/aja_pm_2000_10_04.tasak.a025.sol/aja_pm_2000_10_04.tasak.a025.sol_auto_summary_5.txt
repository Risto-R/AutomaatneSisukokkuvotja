Valdade tugevdamine haldusterritoriaalse reformi abil on vältimatuPaljude valdade ja väikelinnade eelarve peamine allikas - üksikisiku tulumaks - jääb sel aastal loodetust märksa väiksemaks ning küsimärgi alla satub kohaliku elu normaalne jätkumine .See sunnib tõsiselt mõtlema , kuidas tuua omavalitsused välja pidevast kõikumisest elu ja surma piiril .Kuid selge on seegi , et valitsuse reservfond ei saa jääda alaliseks magasiaidaks , kust kehval ajal eluspüsimiseks viljapeotäisi poetatakse .Võimalik , et möödunud aastal valitud uued võimukandjad sattusid juba esimest , st selle aasta eelarvet koostades vaimustusse väljavaatest asuda kohe valimislubadusi täitma ning hindasid valla või linna tegelikke võimeid üle .Mingit leevendust võib pakkuda väiksemate ja nõrgemate valdade liitumine , mis annaks lootust suurema eelarve abil ja kokkuhoiu arvel senisest paremini toime tulla .