Valdade tugevdamine haldusterritoriaalse reformi abil on vältimatu Paljude valdade ja väikelinnade eelarve peamine allikas - üksikisiku tulumaks - jääb sel aastal loodetust märksa väiksemaks ning küsimärgi alla satub kohaliku elu normaalne jätkumine . Keerulisest olukorrast väljapääsuks koostavad vallad-linnad negatiivseid lisaeelarveid või pöörduvad abipalvetega valitsuse poole . Seal on aga juba teised abipalujad ees . Teatud kulud , alates vallavalitsusest kuni kohaliku koolini , tuleb katta igal juhul . Mingit leevendust võib pakkuda väiksemate ja nõrgemate valdade liitumine , mis annaks lootust suurema eelarve abil ja kokkuhoiu arvel senisest paremini toime tulla .