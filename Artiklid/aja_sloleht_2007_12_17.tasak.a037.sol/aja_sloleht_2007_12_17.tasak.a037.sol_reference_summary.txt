" Eestimaa uhkus " on TV3 ja Elioni koostööprojekt . Suurejoonelisel vastuvõtul tänatakse lihtsaid ja tunnustust väärivaid inimesi , kes on teinud midagi palju rohkemat , kui ühiskond neilt oodanud on . Taimar Visla on seitsmeaastane Konguta algkooli õpilane , kes korraldas Elva väikelastekodu toetuseks rahakogumiskampaania , mille tulemusena anti lastekodule rohkem kui 3000 krooni , hulga-liselt mänguasju ja raamatuid . Ujumistreener Õnne Pollisinski on põhitöö kõrvalt juba ligi 20 aastat korraldanud puudega lastele ja noortele ujumiskursusi . Kurtna küla kolm noormeest Kuldar Keskküla , Üllar Ahu ja Kunnar Paiste tõid kolm inimest välja vanast põlevast mõisahoonest . Rakvere mees Karl Mäesepp on vabatahtlik puudust kannatavate inimeste toetaja ja abistaja . Üheksa-aastane Rapla koolipoiss Gert Karivere päästis oma väikevenna elu . Tallinna Lastehaigla kirurg Ann Paal juhib vesipeahaigete ja seljaajusongaga laste seltsi ning võitleb ratastooli jäänud laste võrdsete võimaluste eest . Porkuni kooli õpetaja Tiiu Jaansoo päästis langetõvehoo tõttu järve kukkunud koolipoisi elu . Antsla valla bussijuht Ants Väliste päästis tee ääres põlevasse autosse lõksu jäänud inimese . Heldur Kraaner on lapserikaste perede ja kasuperede ühenduste eestvedaja ning aktiivne toetaja .