Nõudluse pidev suurenemine viis eile EVP hinna börsil 65 sendini , kuuga on hind kerkinud juba 15 sendi ehk ligi kolmandiku võrra .Ministeeriumi finantsteenuste osakonna nõuniku Uku Hänni hinnangul väljastatakse veel kuni 2002. aasta 1. aprillini , mil lõpeb EVPde kasutustähtaeg , ligikaudu 0,3 miljardit EVPd .Kevadega võrreldes peavad EVPde varumisega hiljaks jäänud maksma laenu tagasi ligi kaks korda rohkem ." EVPde eest kompenseerimine ja kattevara erastamine ei püsinud tasakaalus , " rääkis Hänni .Hänni kinnitusel jätkub kompenseerimine ka pärast EVPde kasutusaja lõppu .Valitsus kinnitas eile erastamisest laekuva raha kasutamise seaduse muudatused , mille kohaselt langeb ära kohustus kasutada raha vaid omandireformi kulutuste ja läbiviimise katteks .