Rahandusministeeriumi andmeil on erastamisväärtpabereid seni väljastatud 13,95 miljardi EVP krooni eest ja kasutusarvete jääk on vähenenud 1,997 miljardi EVPni .Ministeeriumi finantsteenuste osakonna nõuniku Uku Hänni hinnangul väljastatakse veel kuni 2002. aasta 1. aprillini , mil lõpeb EVPde kasutustähtaeg , ligikaudu 0,3 miljardit EVPd .Kõige enam kaotavad EVP kallinemisega need , kes alles nüüd asuvad väärtpabereid ostma sundüürnikele võimaldatava EVP-laenu katteks .Kevadega võrreldes peavad EVPde varumisega hiljaks jäänud maksma laenu tagasi ligi kaks korda rohkem .Hänni kinnitusel jätkub kompenseerimine ka pärast EVPde kasutusaja lõppu .