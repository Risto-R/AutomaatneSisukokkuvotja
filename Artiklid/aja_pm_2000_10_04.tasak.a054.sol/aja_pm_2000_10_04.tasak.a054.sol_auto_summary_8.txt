Jugoslaavia opositsioon jätkab üldstreigi teisel päeval inimeste kutsumist tänavatele , et sundida president Slobodan Milosevici tagasi astuma .Vaatamata üleeilsetele massiprotestidele ja üldstreigile ütles Milosevic BBC teatel televisioonis , et tal pole kavatsust astuda kõrvale kavandatud teisest voorust .Milosevic hoiatas televisioonis , et Jugoslaavia laguneb , kui opositsioon tuleb võimule .Opositsiooni üks liidreid Zoran Djindjic ütles , et Milosevici pöördumine näitas " diktaatorit , kes palub abi inimestelt , keda ta terroriseeris kümme aastat " .Streikijate suurim edu seni on olnud Jugoslaavia kahe suurema kaevanduse töö peatamine , mis avaldab juba mõju elektrijaamadele ja ähvardab põhjustada elektrikatkestusi .Free B92 andmetel arreteeris Serbia politsei eile hommikul neli inimest ja mitu sai vigastada , kui politsei üritas eemaldada teetõket Ibari teel Vranici juures .Päevaleht Danas vihjas eile aga võimalusele , et streikima hakkavad ka hüdroelektrijaamad Djerdab 1 ja 2.Kostunica ütles eile , et on valmis külastama Moskvat , kui saab Putinilt ametliku kutse .