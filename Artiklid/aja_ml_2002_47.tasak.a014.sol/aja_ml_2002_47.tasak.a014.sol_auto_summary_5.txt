Riigikogu võttis eelmisel kolmapäeval vastu uue planeerimisseaduse , mis annab keskkonnainspektsioonile uuest aastast õiguse sundlammutada looduskaitsealadele ning ranna- ja kaldakaitsevööndisse ebaseaduslikult püstitatud ehitisi ." Omavolitsemine on läinud juba nii räigeks , et pidime midagi ette võtma , muidu jääb riik õiguskorra kaitsel narriks , " põhjendas keskkonnaministeeriumi planeeringute osakonna juhataja Jüri Lass keskkonnainspektsioonile sundlammutamise korraldamise õiguse andmist .Lassi sõnul rikuvad omavolilised ehitajad seadust täiesti teadlikult : nad on veendunud , et midagi ei juhtu ja küll takkajärgi nende elamud seadustatakse .Seadusemuudatus paneb keskkonnainspektsiooni Läänemaa osakonna Hiiumaa büroo juhataja kt Marek Põllu ohkama .Jüri Lass loodab väga , et kui maakonnas on üks sundlammutamine läbi viidud , siis omavolilisi ehitisi enam nii lihtsalt ei teki .Marek Põllu sõnul tuleks Hiiumaal kohe lammutada kolm ehitist .Lõõdla järve äärde ranna- ja kaldakaitsevööndisse saun-suvila püsti pannud Aare Vein kaebas vallavalitsuse kohtusse pärast seda , kui vald kuulutas ajalehes välja tema hoone lammutamiseks vähempakkumise .Valla juristi Aivar Hiisi sõnul ei olnud mees reageerinud valla korraldustele koristada ise oma hoone rannast ära ." Ees olid valimised , ehk lootis ta , et uue volikoguga on võimalik asjad korda ajada . "Paar aastat kohtus jaurata on lubanud ajakirjandusele ka vandeadvokaat Viktor Kaasik , kellele Harjumaa Jõelähtme vallavalitsus andis ebaseaduslikult loa ehitada merele lähemale kui 100 meetrit ning hiljem peatas selle .