USA välisminister Madelein Albright kohtub täna Pariisis Iisraeli peaministri Ehud Baraki ja palestiinlaste liidri Yasser Arafatiga , püüdes lõpetada Lähis-Idas taas puhkenud vägivalda .Eile läksid uued kokkupõrked Iisraeli sõdurite ja palestiinlaste vahel lahti vaid mõni tund pärast seda , kui pooled leppisid kokku olukord kontrolli alla võtta .Päeva teisel poolel , kui Läänekaldal Nabluse lähistel maeti varasemas tulevahetuses hukkunud palestiina noorukit , algasid uued rahutused .Palestiina liidrid soovivad , et Iisraeli käitumist konfliktis asuks uurima rahvusvaheline komisjon ning et ÜRO Julgeolekunõukogu võtaks vastu resolutsiooni , kus juudiriik teravalt hukka mõistetakse .Nõukogu liikmed on kinniste uste taga nõu pidanud juba kaks päeva , kuid vähemalt teisipäeva pärastlõunaks ei suudetud kokku leppida , kui karmisõnaliselt tuleks Iisrael hukka mõista .ÜROs töötavate diplomaatide sõnul olid Ühendriigid esialgu igasuguse nõukogu sekkumise vastu , kuid on nüüd põhimõtteliselt resolutsiooni vastuvõtmisega nõus .