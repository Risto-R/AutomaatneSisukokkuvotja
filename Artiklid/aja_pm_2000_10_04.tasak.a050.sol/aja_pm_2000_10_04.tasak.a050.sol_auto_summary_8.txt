USA välisminister Madelein Albright kohtub täna Pariisis Iisraeli peaministri Ehud Baraki ja palestiinlaste liidri Yasser Arafatiga , püüdes lõpetada Lähis-Idas taas puhkenud vägivalda .Iisraeli armee ülem Läänekaldal ja kohaliku palestiina julgeolekuväe juht sõlmisid ööl vastu eilset kokkuleppe , mille kohaselt palestiinlased võtavad olukorra piirkonnas oma kontrolli alla ja juudiriik viib palestiinlaste omavalitsuse aladelt välja raske sõjatehnika .Uus kriis ja selle kiire levik lubab ennustada , et allesjäänud kolme ja poole ametikuu jooksul ei jõua Clinton ihaldusväärse välispoliitilise trofeeni ." Sel konfliktil on Iisraeli avalikule arvamusele tohutu mõju , " sõnas Rabinovich .Palestiina liidrid soovivad , et Iisraeli käitumist konfliktis asuks uurima rahvusvaheline komisjon ning et ÜRO Julgeolekunõukogu võtaks vastu resolutsiooni , kus juudiriik teravalt hukka mõistetakse .Nõukogu liikmed on kinniste uste taga nõu pidanud juba kaks päeva , kuid vähemalt teisipäeva pärastlõunaks ei suudetud kokku leppida , kui karmisõnaliselt tuleks Iisrael hukka mõista .