Kaamerate sähvimine ja küsimustetulv takistasid tema teed uksest sisse , trepist üles ning tundus , nagu möödunuks sel viivul korraga terve eluaeg .Mitmekümne telekaamera rõnga vahele surutuna ei jäänud naisel üle muud , kui lähimale lauale karata ning seal parteikaaslaste juubeldavaid ovatsioone vastu võtta .Kogu Taani tunnistas Pia Kjærsgaardi triumfi , sest " Ei eurorahale " kampaania meditsiiniõe haridusega liider võitis 28. septembri referendumil hiilgavalt suuri ja vägevaid .Kjærsgaardi võidu õhkkonda tunnetaksid kohalikud reformerid , isamaalased ja keskerakondlased siis , kui Tiit Toomsalu neile Riigikogus korraga ära teeks ." See otsus on õnnetus , " kurtis ajaleht ja pidas selle tagajärjena Taani taandumist euroliidu B-liikmeks .Pole ime , et end demokraatlikuks pidavad valitsused üritavad rahvahääletusi korraldada enamasti juhtudel , kui tulemus on ette selge .