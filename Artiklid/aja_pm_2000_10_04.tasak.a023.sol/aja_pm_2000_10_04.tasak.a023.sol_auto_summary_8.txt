Tootsi väikeasula õpilased pidid eile hämara söökla lõunalauas leppima vaid võileibadega , sest võlapöörisesse kukkunud vald ei suuda enam maksta kooli ja lasteaia elektri ja kütte eest .Esmaspäevast elektri ja kütteta jäänud lasteaed ja põhikool Tootsi aleviku keskuses on sealse suurima tööandja ASi Tootsi Turvas vastukäik mullu kevadest kogunenud valla võlakoormale ja maksmata arvetele , mis nüüdseks on kasvanud miljoni krooni piirist kõrgemale ." Õnneks pole ilmad veel nii külmad ega pimedad , praegu saame ka elektri ja kütteta hakkama , " ütles lasteaia juhataja Maire Klemmer .Täna faksib Ahman 1150 vallaelaniku nimel murekirja Tallinna , äsjarenoveeritud Stenbocki majja , kus see eredalt valgustatud eesruumis peaminister Mart Laari sekretäri faksist välja vonkleb ." Vajame kolm miljonit krooni vanade võlgade kustutamiseks ja siis igal aastal täiendavalt poolteist miljonit riigi toetust , " avas Ahman palvekirja sisu ." Raha kui sellist ei ole lubanud keegi , aga regionaalminister Asmer ütles aasta tagasi , et kindlasti tuleb Tootsi probleem lahendada ja eelmine minister Peep Aru lubas seda samuti , " selgitab Ahman kolmemiljonilise eelarveaugu sünnilugu ." Muidugi , võime kinni panna lasteaia , sauna , veel midagi - aga kas siis oleks elu elamist väärt ? "" Kui valitsus raha ei anna , siis ma ei tea , mis saab , " kostab telefonis vaikselt Tootsi vallavanema Kaljo Ahmani hääl .