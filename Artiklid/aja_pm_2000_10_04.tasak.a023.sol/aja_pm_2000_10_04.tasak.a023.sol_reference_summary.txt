Raskesse rahalisse seisu sattunud vallad ja väikelinnad paluvad valitsuselt kriisiabiks miljoneid kroone Esmaspäevast elektri ja kütteta jäänud lasteaed ja põhikool Tootsi aleviku keskuses on sealse suurima tööandja ASi Tootsi Turvas vastukäik mullu kevadest kogunenud valla võlakoormale ja maksmata arvetele , mis nüüdseks on kasvanud miljoni krooni piirist kõrgemale . " Meie tulubaas ei tule kasvavatele kulutustele järele , " sõnastas vallavanem Kaljo Ahman oma suure mure . Lasteaed , kool , hooldekodu , spordikompleks , raamatukogu , saun ja muusikakool võtavad viie ja poole miljoni kroonise eelarvega valla kuludest ligi 70% . " Vajame kolm miljonit krooni vanade võlgade kustutamiseks ja siis igal aastal täiendavalt poolteist miljonit riigi toetust , " avas Ahman palvekirja sisu . " Valitsus peab tunnistama erandeid ja Tootsile abiraha leidma , " on Kivimägi veendunud . " Muidugi , võime kinni panna lasteaia , sauna , veel midagi - aga kas siis oleks elu elamist väärt ? " Firma maksis mullu riigile korralikult 17,5 miljonit maksukrooni , kuid vallaasutuste ülalpidamist enda kanda võtta ei suuda .