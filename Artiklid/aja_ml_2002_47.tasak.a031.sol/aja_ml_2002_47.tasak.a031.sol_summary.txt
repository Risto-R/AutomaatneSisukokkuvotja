Turgudel valitseb praegu suur vaikus enne jõulueelset tungi . Nii liha- kui ka puu- ja juurviljamüüjaid on vähem kui varasematel aastatel . Viimasel ajal on turgudelt ostjaid ära tõmmanud ka vilgas uute kaupluste avamine . Lihahinnad on Valga turul odavamad kui möödunud aastal . Pärast eelmise aasta suurt toidukaupade hinnatõusu on sel aastal selgelt näha , et enamik piima- ja lihatooteid on tugevas siseturukonkurentsis mullusest madalama hinnaga . Vastupidi on aga juurviljaga , mille kilohinnad ületavad aastataguseid keskeltläbi krooni võrra . Tugev konkurents poodide vahel on vastupidiselt eelmise aasta suurele hinnatõusule paljude toidukaupade hinnad aastatagusest isegi madalamale surunud . 