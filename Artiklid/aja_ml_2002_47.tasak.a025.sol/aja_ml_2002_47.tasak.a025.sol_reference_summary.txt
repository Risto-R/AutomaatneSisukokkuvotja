Parlamendilt tuleb võtta õigus iseendale palka ja muid hüvesid määrata Tegelikult on lugu vastupidi : endale ise palka määravad riigikogulased sorivad meie kõigi , maksumaksjate rahakotis . Seepärast on just maksumaksjatel mitte ainult õigus , vaid ka kohustus otsustada selle üle , kes , kuidas ja kui palju meie raha kasutab . Soome parlamendiliikme kuupalk on umbes 70 000 krooni , keskkooliõpetaja oma 40 000 krooni . Eestis on aga nii , et parlamendisaadik , kelleks võib vabalt olla ka kõrghariduseta inimene , saab rohkem palka kui ülikooli professor . See ei ole ei õige ega õiglane . Minu meelest peaks moodustatav palgakogu lähtuma kolmest põhiteesist . Esiteks : parlamendiliikme palk ja sellest tulenev pension on vaja lahti haakida Eesti keskmisest palgast ( mida pealegi arvestatakse valesti ja mis on seetõttu tegelikust suurem ) . Teiseks : väljastpoolt Tallinna linna valitud ja Tallinnast väljas elavad Riigikogu liikmed peavad saama sõidu- ja korterikompensatsiooni . Kolmandaks : kõiki hüvitamisele minevaid kulusid tuleb tõestada vastava kuludokumendi abil .