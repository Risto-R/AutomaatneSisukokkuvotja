See , et Rapla Dairy on lehmapidajatele kuude kaupa võlgu , pälvis laiemat tähelepanu alles siis , kui riik tahtis firmat juhtivale Afganistani eruohvitserile Jaqub Haidaryle eriliste teenete eest kodakondsuse kinkida . Selle kirjutasid kaheksa Noarootsi lehmapidajat , kel piimaraha seitse kuud saamata . Kirjas seisab : " Võimaluse piires palume tasuta abi juristi või advokaadi näol , kes tunneks seadusi ja oskaks meid , vaeseid piimatootjaid , kaitsta . " Mis kõige hullem - need inimesed on oma murega sisuliselt üksi , sest need , kes peaksid abi pakkuma , leiavad alati tuhat põhjendust , miks aidata pole võimalik . Peaminister leiab , et rahaline abi raskustes firmadele on raiskamine . Kuigi praegu töötatakse välja skeemi Dairy võlgade katmiseks , ei saa Dairyt vaadata ainult üksikjuhtumina . Teistes , arenenumates riikides , kuuluvad piimatööstused enamasti ühistutele , mis on tootjate endi omad . 