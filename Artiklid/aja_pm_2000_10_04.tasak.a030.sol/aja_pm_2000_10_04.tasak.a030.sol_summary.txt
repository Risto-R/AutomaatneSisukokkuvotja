Valitsus otsustas eile hoolimata segastest maaküsimustest panna 250 miljoni kroonise alghinnaga müüki AS Tallinna Olümpiapurjespordikeskuse ( TOP ) kogu aktsiapaki . Müüki mineva TOPi kompleksi hulka kuuluvad hotell , kaubanduskeskus , spordirajatised , veespordi- ja puhkekeskus ning jahisadam , mille üle on Tallinna linnaga pikki vaidlusi peetud . Müüki läheb TOPi 41 547 aktsiat , ühe aktsia alghinnaks on 6017 krooni . " Kuna ma pole omanik , ei ole ma selles osas pädev rääkima , kuid minu arvates on 250 miljonit liiga kõrge hind , " ütles Kägu BNSile . Ministri kinnitusel on kultuuriministeeriumil plaanis lähiajal Tallinna linnajuhtidega ühise laua taha istuda ja maaomandisse selgust tuua . " Seni on TOPi juhtkond püüdnud kaheksa aastat linnaga maa suhtes kokkuleppele jõuda , kuid tulutult , " rääkis Kivi . Kägu sõnul esitas Tallinna linnavalitsus kevadel TOPi juhatusele ettepanekud firmale kuuluva maa suuruse ja piiride kohta , mille Kägu juhatuse esimehena ka allkirjastas . Septembri keskel aga selgus , et kevadisi plaane oli oluliselt kärbitud ning mitu objekti oli sealt välja jäetud . Erastamise vastu on peamiselt olnud ettevõtte praegune juhtkond , kelle arvates teenib TOP peamiselt inimeste huve ja peaks seetõttu jääma riigile . 