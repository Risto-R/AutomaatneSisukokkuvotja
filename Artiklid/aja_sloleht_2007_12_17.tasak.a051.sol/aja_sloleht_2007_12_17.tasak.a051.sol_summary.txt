Kanadalast Piotr Staniaszeki tabas järjekordset mobiiliarvet avades ebameeldiv üllatus - mobiilifirma väitel oli ta kõnelnud rohkem kui 85 000 dollari ehk rohkem kui 890 930 krooni eest . Röögatu arve ei tekkinud siiski kallitest kaugekõnedest või lustiliinidele helistamisest . Sidefirma Bell Mobility kundena laadis ta telefoni abil internetist alla täispikki mängufilme ja muid suuri faile . Arve oli esmalt olnud 65 000 dollarit , piisavalt suur , ja mees võttis telefonifirmaga ühendust ning kurtis oma muret . Bell Mobility esindaja kinnitas , et firma on valmis arvet vähendama 3243 dollarile , sest just nii palju maksnuks Staniaszek allalaetud kraami eest juhul , kui ta kasutanuks kõige soodsamat andmesidelepingut . 