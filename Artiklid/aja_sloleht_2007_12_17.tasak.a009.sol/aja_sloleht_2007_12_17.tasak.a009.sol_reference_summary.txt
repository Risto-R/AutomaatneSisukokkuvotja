Ei ole midagi uut siin võrkpallipäikese all . Eesti karikavõistluste finaali jõudsid Tallinna Selver ja Tartu Pere Leib ning 3 : 0 võidu võttis Selver . Finaalis andis Selver vastasele geimides vastavalt 20 , 23 ja 22 punkti , võites raskemalt kui hiljuti Balti liiga mängus Tartus . Esimeses geimis pääses Selver kiiresti ette ja hoidis edu tänu heale servile küllalt kindlalt . Teises geimis pääses omakorda Pere Leib ette 14 : 9 , aga pealinlased võtsid kohe järele ja läksid ettegi 20 : 17. Ka kolmandas geimis hoidis Selver kerget initsiatiivi . Võõrleegionärid pääsevad nädalaks koju ning klubi peab reedeks otsustama , kas kehvalt mängival slovakil Eduard Metelkal palutakse mitte naasta .