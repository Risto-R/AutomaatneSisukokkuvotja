Tartu ja maakonna ligi 3500 telefonitaotlejast saab veel tänavu Eesti Telefoni kliendiks paar-kolmsada ootajat . ASil Eesti Telefon on Tartumaal praegu järjekorras ligi 3500 telefonitaotlejat , kellest 800 elab-töötab Tartus . " Suurema osaga taotlejatest võtab firma lähiajal ühendust , " kinnitas Eesti Telefoni pressiesindaja Anu Vahtra . Praegu ühendab Eesti Telefon digitaaljaama Elvas . " Digitaalühenduse saavad vaid need kliendid , kes seda ise soovivad . " Tööde lõppedes on Variku elanikel võimalik vahetada analoogühendus digitaalse vastu . Kambja , Nõo , Rõngu , Konguta ja Haaslava valla inimestele pakub Eesti Telefon sõltuvalt Valgjärve RAS-masti levipiirkonnast võimalust liituda raadiotelefoni ühendusega .