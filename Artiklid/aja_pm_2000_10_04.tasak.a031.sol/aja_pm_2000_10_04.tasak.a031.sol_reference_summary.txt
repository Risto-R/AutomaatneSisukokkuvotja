Valitsuses eile vastu võetud määruse kohaselt on edaspidi lubatud eriotstarbelise kütteõli müümine põllumeestele ja kaluritele kõikides tanklates . Uue müügikorra kohaselt ei pea müüjad enam pidama müügipäevikut , kuhu märgitakse müüdud kütuse kogus ning selle ostja ja tema allkiri . Samuti kaob ostjatel vajadus kaasas kanda oma põllutöömasinate või paatide dokumente . " Niinimetatud sinise kütuse kasutamine mujal kui põllutöömasinates on maksupettus , sest sinine kütus on märkimisväärselt madalama aktsiisiga kui tavaline diislikütus . Politseiameti korrakaitseosakonna juhtivinspektori Indrek Sirgi sõnul on politseil kütusekontrolli raske teostada , sest selleks puuduvad eelarves vajalikud summad .