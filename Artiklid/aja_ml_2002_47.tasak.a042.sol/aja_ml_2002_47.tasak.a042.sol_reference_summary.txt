EMT ja Eesti Telefon ( ET ) toovad alates 2. detsembrist turule ühise traadita Interneti-ühenduse , mis võimaldab fikseeritud kuutasu eest kasutada piiramatult Internetti kõikjal Eestis . ET andmeside- ja Interneti-talituse direktori Olav Harjo sõnul on uue ühenduse läbilaskevõime WLANi ( Wireless Local Area Network ) levialades kuni 2 megabitti sekundis ning kõikjal üle Eesti GPRSi ( General Packet Radio Service ) vahendusel kuni 54 kb/s . Teenusega liitumise tasu on 118 krooni ja kuutasu 495 krooni .